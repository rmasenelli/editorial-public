# Editorial

## Premessa

Il giornalismo, nel suo ruolo di garante della conoscenza pubblica e della vita democratica, sta affrontando una delle sfide più profonde e strutturali della sua storia. Luca De Biase nel suo articolo ospitato sul sito ufficiale dell’Ordine dei Giornalisti dal titolo "Il problema della rilevanza del giornalismo" fotografa con lucidità un sistema informativo in crisi: **diminuzione dell’attenzione pubblica, marginalizzazione economica, disintermediazione delle fonti e perdita di fiducia**. Le piattaforme digitali hanno conquistato centralità, drenando risorse, pubblico e tempo, mentre i giornali faticano a mantenere un ruolo riconoscibile nel nuovo ecosistema mediatico.

In questo contesto polarizzato, sovraccarico e dominato da logiche algoritmiche orientate all’intrattenimento, la sfida per il giornalismo non è solo **riconquistare spazio**, ma **ridefinire la propria rilevanza**: creare esperienze informative che siano utili, comprensibili e personalizzabili.

È da questa urgenza che nasce la proposta progettuale qui analizzata: un sistema editoriale progettato per **restituire centralità al contenuto giornalistico** attraverso strumenti contemporanei. L’obiettivo non è quello di sostituire il lavoro giornalistico, ma di potenziarne la diffusione, l’accessibilità e la risonanza presso un pubblico sempre più frammentato e disorientato.

Attraverso funzioni come la **personalizzazione semantica degli articoli**, l’**interazione attiva tramite chatbot**, la **visualizzazione dinamica dei KPI** per giornalisti e per l’editore e l’**integrazione contestuale di inserzioni** per la sostenibilità economica, il progetto ambisce a riportare il contenuto di qualità al centro dell’esperienza mediatica.

Ma questa ambizione tecnica non può prescindere da una responsabilità più profonda: **preservare il metodo giornalistico**. Ovvero quella pratica fatta di verifica, indipendenza, trasparenza e rigore che distingue l’informazione dalla semplice opinione o dalla propaganda. In questo senso, l’intelligenza artificiale non è il fine, ma il mezzo: uno strumento da progettare con attenzione, per servire l’etica del giornalismo, non per piegarla.

Questa analisi nasce quindi come **progetto strategico**, ma anche come contributo al dibattito su come **riformulare la presenza del giornalismo nella nuova mediasfera**. Perché oggi più che mai, la sfida non è solo **tecnica** o **editoriale**, ma anche **civica**.

## Obiettivo

Creare un sistema editoriale basato su intelligenza artificiale in grado di riscrivere contenuti editoriali in tempo reale adattandoli al profilo, al linguaggio e allo stato d’animo di ciascun lettore.

Il sistema offre:

- Personalizzazione dell’esperienza utente   // es. con messaggio di benvenuto "Come ti senti oggi?"
- KPI evoluti e automazioni per giornalisti ed editori
- Opportunità di monetizzazione per brand

## Stakeholder

| Attore               | Descrizione                                                                           |
| -------------------- | ------------------------------------------------------------------------------------- |
| **Utente**           | Lettore finale che accede a contenuti riscritti in modo personalizzato.               |
| **Giornalista**      | Fonte dei contenuti grezzi. Riceve KPI, insight e servizi di rigenerazione contenuti. |
| **Editore**          | Riceve KPI e insight.                                                                 |
| **Brand**            | Inserzionista che si integra nel contenuto con annunci contestuali.                   |
| **Sistema AI**       | Motore che elabora dati, profili, stili e riscrive i testi in tempo reale.            |

## Casi d’uso principali

| ID  | Titolo                    | Descrizione                                                                                     |
| --- | ------------------------- | ----------------------------------------------------------------------------                    |
| UC1 | Onboarding utente         | L’utente compila una survey iniziale per definire il suo profilo di lettura.                    |
| UC2 | Personalizzazione notizia | Il sistema riscrive l’articolo in base al profilo dell’utente.                                  |
| UC3 | Chatbot lettore           | L’utente interagisce tramite chatbot per ricevere suggerimenti di lettura.                      |
| UC4 | Censimento news           | L'editore inserisce i testi degli articoli.                                                     |
| UC5 | Inserzione contestuale    | Viene mostrato un prodotto o brand coerente con il contenuto e l’utente.                        |
| UC6 | Insight giornalista       | Il sistema raccoglie e visualizza KPI (letture, tempo medio, engagement).                       |
| UC7 | Insight editore           | Il sistema raccoglie e visualizza KPI (letture, tempo medio, engagement, apprezzamento, ...).   |

### UC1 – Onboarding utente

L’onboarding rappresenta il primo momento di interazione tra l’utente e la piattaforma. È una fase cruciale in cui il sistema raccoglie informazioni per generare un profilo di lettura personalizzato, da utilizzare per l’adattamento dei contenuti editoriali. L’approccio è guidato, conversazionale e progressivo, con l’obiettivo di rendere l’esperienza coinvolgente fin dal primo accesso.

L'obiettivo è costruire un modello di personalizzazione iniziale attraverso una breve conversazione che consenta di:

- determinare le preferenze tematiche
- identificare il tono narrativo preferito (formale, informale, ironico, ecc.)
- capire le abitudini di lettura (tempo medio disponibile)
- rilevare il mood attuale del lettore
- rilevare il livello di conoscenza degli argomenti

così da inferire lo stile comunicativo dell’utente (tone of voice) sulla base dell'interlocuzione iniziale.

Questi dati costituiscono la base del sistema di personalizzazione, permettendo all’AI di adattare ogni contenuto allo stile comunicativo più adatto all’utente.
La modalità conversazionale, simile a quella di un chatbot, rende l’esperienza naturale e coinvolgente, rafforzando fin da subito il senso di interazione e personalizzazione.

La raccolta dei profili avviene tramite:

- survey iniziale viene somministrata da un chatbot conversazionale con domande generali (es. cosa hai fatto ieri, quale è il tuo hobby, l'ultimo film che hai visto, il tuo cantante preferito).
che permette di catturare informazioni dalla risposta sul tone of voice. Si clasterizzano di conseguenza risposte e modalità di interlocuzione.
- profilazione in itinere: durante l'utilizzo del portale verranno continuamente raccolte le preferenze.
In onboarding la raccolta conversazionale deve essere mirata a capire tra le categorie presenti quelle di interesse.

L’utente può anche scegliere se attivare o meno la modalità “gioco” e dichiarare il proprio obiettivo:

- Imparare (es. imparare una lingua, quindi leggere articoli in inglese semplificato, con quiz o glossari)
- Divertirsi (contenuti leggeri, badge collezionabili, quiz tematici)

Inizialmente il sistema legge la lingua impostata nel browser, chiede all'utente una conferma visiva (traminte bandierina o codice linguistico) e chiede che lingua si vuole utilizzare.

Per rendere l’onboarding più coinvolgente e meno “interrogativo”, il sistema include un modulo di gamification chiamato “**La indovino con una**”: il sistema propone una predizione sul gusto o interesse dell’utente (es. “Secondo me ti piacciono le storie di geopolitica con tono ironico”):

- se l’utente conferma, ottiene crediti o badge (simbolici o legati a funzionalità extra)
- se l’utente smentisce, il sistema riformula le domande, aggiornando la previsione delle interazioni necessarie.

Ad esempio: mostra 4 titoli e ti fa scegliere quale apriresti per primo.

Al termine della profilazione, il sistema fornisce un "profilo" dell'utente e  un avatar, richiamando la modalità di test delle riviste cartacee, in chiave moderna.

L’onboarding iniziale è solo il punto di partenza: il sistema continuerà a osservare il comportamento dell’utente durante la navigazione per aggiornare il profilo dinamicamente,
durante la lettura, è sempre possibile tarare diversamente i settings, tramite semplici slider, che permettono di variare:

- il livello di formalità preferito (es. linguaggio forbito vs medio vs semplice)
- la lunghezza desiderata del contenuto (es. pillole vs articoli brevi vs approfondimenti) / tempo di lettura (es. 1 min, 5 min, 10 min)
- la preferenza tra contenuti informativi o di intrattenimento (es. cronaca, politica vs lifestyle, spettacolo)

### UC2 - Personalizzazione notizia

Completata la fase di onboarding, all’utente viene proposto ogni contenuto nella forma più adatta al suo profilo personale.
Il sistema di fruizione resta comunque dinamico e flessibile, pensato per offrire diverse modalità di lettura o ascolto, nel rispetto dell’integrità del testo originale redatto dal giornalista.

L’utente può sempre scegliere tra più formati:

- Versione completa (originale): il testo integrale scritto dal giornalista, sempre accessibile per garantire trasparenza e approfondimento.
- Versione personalizzata: una riscrittura automatica del contenuto, adattata al tono, al linguaggio e al livello di sintesi più adatto al profilo dell’utente (es. tono semplice, ironico, informale, tecnico).
- Riassunto in pillole: una versione breve focalizzata sui punti salienti, generata in base agli interessi dichiarati (es. dati, contesto, takeaway).
- Podcast: trasformazione vocale del contenuto tramite Text-to-Speech, pensata per chi preferisce l’ascolto.
(versione estendibile in futuro: video breve, infografica, quiz finale, ecc.)

L’utente può passare liberamente da una versione all’altra, anche nel corso della lettura.

Oltre alla personalizzazione stilistica, il sistema può adattare la presentazione dei contenuti in base alla sensibilità dell’utente, rilevata in onboarding o nelle preferenze.
L’utente può segnalare di voler evitare – o ricevere con linguaggio mitigato – contenuti su temi potenzialmente disturbanti (es. violenza, lutti, abusi, disastri).

In questi casi:

- Il contenuto può essere riformulato in toni più neutrali o meno visivamente intensi
- Oppure può essere filtrato preventivamente, con un messaggio che lascia all’utente la decisione se accedere

Questa opzione permette di tutelare il benessere emotivo, senza limitare la libertà informativa.

La piattaforma prevede un livello di interazione con il contenuto tramite:

- Commenti: inviabili e visibili solo sotto l'articolo completo, associati al profilo utente e arricchiti da badge visibili (per non mescolare commenti di contenuti parziali).
- Reazioni rapide: emoticon, valutazioni, o “pillole preferite” selezionabili.
- Condivisione semplificata: ogni versione dell’articolo (completa, sintetica o audio) può essere condivisa direttamente tramite link univoco o social.
- Generazione di una "pillola" o una citazione chiave dall'articolo in lettura: consente all’utente di estrarre automaticamente un estratto significativo da usare come sintesi, riflessione o da condividere rapidamente.

Il sistema traccia le modalità di fruizione più frequenti per l'utente e gli assegna badge rappresentativi del suo comportamento:

- “Pigro”: se l’utente tende a leggere solo versioni sintetiche o ascoltare podcast.
- “Curioso”: se esplora più versioni dello stesso contenuto.
- “Profondo”: se legge regolarmente la versione completa.
- “Conversatore”: se partecipa ai commenti o condivide contenuti.

Oltre ad avere un valore simbolico e identitario, i badge attivano dinamiche di engagement e progressione: in base al badge ottenuto, il sistema propone obiettivi di crescita personalizzati, ovvero piccole “sfide” coerenti con il proprio stile di fruizione.

Ad esempio:

- un utente con badge “Pigro” (lettura solo sintetica) potrebbe ricevere l’obiettivo: “Leggi un articolo completo per sbloccare il badge Curioso”.
- chi ha il badge “Conversatore” potrebbe essere invitato a commentare una notizia internazionale o condividere un contenuto su un tema non ancora esplorato.
- un lettore con badge “Imparatore” (apprendimento attivo) potrebbe ricevere micro-quiz a fine articolo o contenuti con glossario integrato.

Questi micro-obiettivi sono pensati per stimolare la scoperta di nuovi contenuti e promuovere una crescita naturale e personalizzata del comportamento informativo, rafforzando il senso di progressione e appartenenza alla community.

### UC3 - Chatbot lettore

Il chatbot rappresenta il cuore dell’interazione attiva tra utente e piattaforma: non è solo uno strumento di supporto, ma un vero e proprio assistente personale alla lettura. Attraverso un’interfaccia conversazionale semplice e intuitiva, l’utente può dialogare in ogni momento con il sistema per ricevere suggerimenti personalizzati, porre domande, filtrare contenuti o esplorare argomenti di interesse in modo naturale.

Il chatbot è in grado di interpretare richieste esplicite come:

- “Fammi leggere qualcosa di leggero per pranzo”
- “Hai notizie internazionali in inglese facile?”
- “Suggeriscimi qualcosa su economia, ma che si legga in 3 minuti”
- "Racconta solo fatti oggettivi, rimuovi interpretazioni personali"

ma anche interagire in modo proattivo, proponendo contenuti in base al comportamento passato, al tempo disponibile, o al contesto rilevato (es. “Piove a Roma, vuoi un articolo rilassante da leggere con un caffè?”).

Il chatbot permette inoltre di:

- Cambiare la modalità di fruizione dell'articolo (es. passare da pillola a versione completa)
- Chiedere approfondimenti su nomi, concetti o eventi presenti nel testo
- Salvare articoli preferiti o attivare notifiche per tematiche specifiche
- Sbloccare sfide o suggerimenti legati ai propri badge e obiettivi

L’interazione conversazionale ha un duplice valore: da un lato migliora l’accesso alle informazioni in modo personalizzato e giocoso, dall’altro permette al sistema di raccogliere segnali utili per aggiornare continuamente il profilo dell’utente, rendendo l’esperienza sempre più precisa e su misura.

Particolare attenzione è riservata agli aspetti etici e alla prevenzione di bias e abusi. Il chatbot, pur personalizzando lo stile e la modalità di fruizione, non altera il contenuto in modo da distorcerne i valori fondamentali. In nessun caso vengono generati contenuti che promuovano discriminazione, disinformazione o ideologie offensive (razzismo, antisemitismo, negazionismo, ecc.).

Il sistema è progettato per:

- rifiutare richieste scorrette o pericolose, rispondendo in modo fermo ma rispettoso
- garantire trasparenza su come e perché i contenuti sono stati adattati
- monitorare e moderare i tentativi di manipolazione intenzionale del sistema
- rispondere a domande attinenti al perimetro

### UC4 - Funzione redazionale

Il censimento delle news rappresenta il punto di ingresso dell’ecosistema editoriale: è la fase in cui il giornalista carica i contenuti originali all’interno della piattaforma, rendendoli disponibili per la fruizione da parte degli utenti.

Gli articoli vengono inseriti in formato testuale (con eventuali metadati strutturati) attraverso un’interfaccia di gestione semplice e intuitiva. Il sistema consente di archiviare, etichettare e gestire ogni contenuto in modo ordinato e tracciabile.

Durante l’inserimento, il giornalista può associare:

- Titolo, sottotitolo e autore
- Categoria tematica (es. politica, attualità, cultura, sport…)
- Data di pubblicazione e area geografica
- Parole chiave (tag)

Una volta inserito, l’articolo viene indicizzato e analizzato dal sistema AI per:

- Estrarre elementi chiave (persone, date, luoghi, fatti)
- Stimare complessità linguistica e contenuto sensibile

La piattaforma fornisce al giornalista un sistema evoluto di monitoraggio e analisi dei contenuti pubblicati, attraverso una dashboard dedicata che restituisce KPI qualitativi e quantitativi relativi alla fruizione e all’engagement degli utenti.

L’obiettivo è permettere ai giornalisti di comprendere in profondità il comportamento dei lettori, misurare la performance delle proprie notizie (sia in versione originale che personalizzata), e ottenere strumenti per ottimizzare linguaggio, formato e tematiche in base al pubblico realmente raggiunto.

Questi insight non solo forniscono una panoramica statistica, ma diventano veri e propri strumenti redazionali:

- Individuano contenuti sottoperformanti per stile, tema o lunghezza
- Suggeriscono formati alternativi da proporre (es. trasformare articoli poco letti in pillole o podcast)
- Permettono di testare il successo di un tono narrativo rispetto a un altro (es. ironico vs tecnico)
- Forniscono degli score di "autenticità" del contenuto offerto, scandagliando la rete e verificando la sovrapposizione dei contenuti riguardanti lo stesso argomento.
- Forniscono degli score di "unicità" del contenuto offerto, scandagliando la rete e verificando la sovrapposizione dei contenuti riguardanti lo stesso argomento.

Consentono una segmentazione del pubblico attiva per target (età, interessi, livello di lettura).

### UC5 - Inserzione contestuale

La piattaforma integra un sistema intelligente di inserzione contestuale, progettato per offrire agli utenti contenuti sponsorizzati coerenti con l’articolo che stanno leggendo e in linea con il loro profilo personale.
L’obiettivo è superare il modello tradizionale della pubblicità invasiva, sostituendolo con interventi editorialmente integrati e percepiti come utili, che aumentano il valore percepito dal lettore e l’efficacia per il brand.

Il sistema utilizza un motore AI che incrocia tre elementi chiave:

- Contenuto dell’articolo – tematiche, tono, entità menzionate, sentiment, keywords.
- Profilo dell’utente – preferenze esplicite (es. interessi, linguaggio), comportamento storico (formati preferiti, badge ottenuti), obiettivi dichiarati (imparare, svagarsi).
- KPI editoriali – performance passate di articoli simili, tassi di engagement, tempo di lettura, cluster di utenti raggiunti.

Sulla base di queste variabili, l’AI genera dinamicamente una proposta sponsorizzata da mostrare durante o dopo la lettura a partire dalla selezione delle inserzioni attualmente attive.

L’inserzione può assumere diverse forme:

- Box prodotto integrato tra i paragrafi o a fine articolo
- Consiglio esperienziale (“Se ti interessa questo tema, potresti apprezzare…”)
- Promo vocale alla fine del podcast generato

Le inserzioni possono essere:

- Predefinite dai brand, ma scelte dal sistema in base al contenuto e al profilo utente
- Generate automaticamente dall’AI, a partire da descrizioni prodotto, con tono e stile coerenti con l’articolo e il lettore

Esempio: dopo un articolo personalizzato sull’importanza della qualità dell’aria in casa, un utente con profilo “tecnico-curioso” potrebbe visualizzare una scheda intelligente su un purificatore d’aria, con approfondimento tecnico e link all’acquisto.

I brand beneficiano di un posizionamento più naturale, contestualizzato e basato su interesse reale.
Gli editori monetizzano i contenuti in modo non intrusivo, mantenendo l’integrità del testo e migliorando l’esperienza utente.

Il sistema tiene traccia delle metriche di performance delle inserzioni (visualizzazioni, click, interazioni), legandole al tipo di contenuto e al profilo dell’utente che le ha ricevute, per affinare costantemente la logica di matching.

Ogni contenuto sponsorizzato è chiaramente identificato come tale. L’utente può indicare preferenze pubblicitarie e scegliere se ricevere più o meno contenuti sponsorizzati, senza compromettere l’accesso alle notizie.

Inoltre, la piattaforma rende disponibili questi KPI agli inserzionisti tramite una dashboard Brand dedicata o report periodici. Il Brand può così monitorare le performance delle proprie inserzioni (visualizzazioni, click, tassi di engagement) e ottimizzare le campagne pubblicitarie in ottica ROAS.

### UC6 - Insight giornalista

La piattaforma fornisce ai giornalisti un sistema integrato di raccolta e visualizzazione dei KPI, pensato per offrire una comprensione profonda delle performance dei contenuti pubblicati.
L’obiettivo è fornire strumenti concreti per analizzare il comportamento dei lettori, monitorare l’efficacia delle varianti personalizzate, e ottimizzare la strategia editoriale in modo data-driven.

Per ogni articolo caricato, il sistema traccia i seguenti dati:

- Numero di letture, suddivise per versione (originale, personalizzata, pillola, podcast)
- Tempo medio di lettura attiva (tempo effettivo, con esclusione di rimbalzi)
- Frequenza di interazione (commenti, reazioni, condivisioni, salvataggi)
- Badge prevalenti tra i lettori (es. quanti utenti “Pigro” leggono un certo autore o formato)
- Percorsi di lettura (da quale versione si passa a quale, e in che ordine)

Gli insight permettono ai giornalisti di:

- Comprendere quali contenuti funzionano meglio in relazione al pubblico e al formato
- Individuare articoli originali sottoperformanti, da migliorare o riscrivere con un approccio diverso
- Testare e confrontare l’efficacia di toni narrativi differenti (es. tecnico vs semplice)
- Monitorare la rispondenza fra profilazione utente e contenuti proposti
- Migliorare la pianificazione dei temi editoriali futuri, sulla base della domanda reale

L’obiettivo è restituire all’editore una visione strategica e operativa sull’impatto reale dei contenuti, trasformando i dati di fruizione in strumenti per una produzione editoriale più efficace, mirata e sostenibile.

### UC7 - Insight editore

Oltre alla visione operativa offerta ai singoli giornalisti (UC6), la piattaforma mette a disposizione degli editori e dei responsabili editoriali una dashboard strategica centralizzata, che aggrega e analizza i KPI a livello globale.
L’obiettivo è fornire una comprensione trasversale dell’efficacia dell’intera linea editoriale, evidenziando pattern, tendenze, opportunità e criticità nel tempo.

Gli insight aiutano la direzione editoriale a:

- Ridefinire le priorità tematiche e le frequenze di pubblicazione in base alla domanda reale
- Individuare aree di attenzione o di abbandono da parte del pubblico
- Supportare la definizione di strategie editoriali diversificate per target o fasce orarie
- Monitorare l’impatto delle iniziative speciali (inchieste, campagne, eventi)
- Valutare l’efficacia delle strategie di distribuzione multicanale

Un KPI strategico è l’indice di gradimento aggregato, calcolato sulla base di:

- Reazioni qualitative (es. like, emoji positive/negative, commenti costruttivi)
- Percentuale di completamento della lettura
- Salvataggi, condivisioni e ritorni sullo stesso contenuto
- Tasso di “ritorno all’autore” (quanti utenti tornano a leggere articoli dello stesso giornalista)

Questo indicatore sintetico permette di:

- Valutare l’apprezzamento reale del pubblico per ogni contenuto, al di là delle visualizzazioni
- Identificare i giornalisti più seguiti e apprezzati, sia per stile che per tema
- Evidenziare aree editoriali forti o da rafforzare (es. cultura con alta retention ma basso engagement)
- Rilevare contenuti potenzialmente validi ma poco valorizzati in termini di visibilità

## Accesibilità

Il sistema è progettato per essere accessibile a tutti gli utenti, con attenzione a:

- Text-to-Speech migliorato per la lettura vocale naturale e fluida
- Modalità ad alto contrasto e riduzione del movimento per utenti ipersensibili o neurodivergenti
- Supporto per la navigazione da tastiera e screen reader

In futuro, possibilità di traduzioni semplificate o in LIS (Lingua dei Segni Italiana), sfruttando la capacità generativa di modelli multimodali della produzione video.

## Impatto ambientale e carbon footprint

Nel disegno di una piattaforma editoriale intelligente, l'attenzione all’impatto ambientale del sistema digitale è parte integrante della responsabilità progettuale.
Ogni contenuto letto, ogni interazione personalizzata e ogni processo di elaborazione algoritmica comportano un consumo energetico: ridurre l’impronta di carbonio (carbon footprint) di questi processi è un obiettivo chiave per garantire sostenibilità tecnologica e etica ambientale.

Il sistema prevede strumenti per:

- Monitorare il consumo energetico dei processi AI, in particolare quelli di riscrittura, generazione vocale e analisi dei dati
- Ottimizzare le risorse computazionali con modelli efficienti (low-power AI, inferenze edge-based)

Un modo per coinvolgere attivamente l'utenze finale nel perseguire un utilizo virtuoso dello strumento consiste nell'informarlo del peso ambientale associato alla propria esperienza.

Ad esempio:
“Hai scelto di leggere 8 articoli in versione originale questa settimana. Rispetto alla fruizione in formato podcast o video, hai ridotto il consumo di energia di circa il 35%”

## AI Act

La piattaforma è progettata in piena adesione ai principi chiave del Regolamento UE sull’Intelligenza Artificiale (AI Act), garantendo trasparenza, controllo umano, equità e non discriminazione.

In questo modo, l’AI diventa uno **strumento al servizio del giornalismo**, potenziando la qualità dell’informazione senza sostituire il metodo e la responsabilità editoriale.

## ROADMAP

La versione attuale del progetto rappresenta un Proof of Concept orientato alla dimostrazione delle potenzialità di un sistema editoriale basato su AI e personalizzazione dinamica.
La roadmap futura prevede l’integrazione di moduli avanzati, ottimizzazioni e sperimentazioni per ampliare l’impatto del sistema e rafforzarne la sostenibilità tecnologica, editoriale e commerciale.

- **Integrazione contestuale avanzata (IoT & Geolocalizzazione)**: connessione con fonti ambientali esterne (es. qualità dell’aria, condizioni meteo, traffico) per personalizzare l’esperienza in base al contesto fisico dell’utente.
Esempio: “Oggi piove nella tua zona. Ti propongo letture brevi da divano.”
Uso della geolocalizzazione per suggerire contenuti locali o adattare il tono e il linguaggio a contesti culturali specifici.

- **Pubblicità adattiva & contenuti nativi**: estensione del modulo di inserzione contestuale con un sistema di intelligenza predittiva per stimare il potenziale impatto commerciale dei contenuti editoriali futuri.

- **Espansione multicanale e accessibilità**: generazione automatica di video, integrazione in app esterne e smart speaker per una fruizione continua e ubiqua.

- **Interfaccia personalizzata per profilo utente**: la UI si adatta dinamicamente allo stile preferito dal lettore: tono del linguaggio, palette visiva, disposizione dei contenuti (es. feed più narrativo o più sintetico), modalità giorno/notte, presenza di suggerimenti vocali o testuali.
L’obiettivo è offrire un’esperienza coerente con il profilo, migliorando l’accessibilità, il comfort e il coinvolgimento.

- **Ecosistema editoriale distribuito**: apertura del sistema a una rete di editori che possono caricare contenuti in una logica di co-produzione e condivisione KPI, governato da fact-checking automatizzato e creazione di un marketplace interno per la distribuzione di formati alternativi (podcast, pillole, traduzioni).

- **Dashboard Ambientale**: mostra all’utente finale la stima della carbon footprint associata all’erogazione dei contenuti personalizzati fruiti. Questa trasparenza (es. CO2 risparmiata grazie a inferenze ottimizzate) enfatizza l’impegno green della piattaforma e sensibilizza gli utenti sull’impatto energetico del digital media.

L’obiettivo finale è costruire un modello editoriale vivo, etico e sostenibile, in cui l’AI non sostituisce il giornalista, ma ne potenzia la portata, e in cui ogni lettore possa accedere a contenuti realmente rilevanti, leggibili e memorabili — progettati per lui, ma garantiti dalla qualità dell’informazione.
